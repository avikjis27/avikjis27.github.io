---
layout: post
title:  "সমান্তরাল স্মৃতি"
date:   2017-09-20 20:00:00 +0530
type: tatters
place: Newtown, Kolkata, India
gist: এখন কোলকাতা এ যেখানে এসে উঠেছি তার পাশ দিয়ে বয়ে চলেছে নাম নাজানা একটা ছোট সংকীর্ণ জলস্রোত | এটাকে ঠিক পুকুর বলা যায় না কারণ পুকুরের পার দৃষ্টির নাগালের মাঝেই থাকে, আবার ডোবা বলতেও মন চায় না কারণ তাতে যেন ওর স্বাভাবিক প্রাপ্য সন্মান থেকে 
---

তাকে বঞ্চিত করা হয়; আবার নদীর মত আকার আয়তন ও এর নেই তাই এই পংতিতেও তার জায়গা করা মুশকিল | থাক জলস্রোত ই থাক, সবাই সবার মতো করে চিনুক সেটাই ভালো | তা এত ঘটা করে এই নাম -পরিচয় নাজানা অজানা স্রোত কে নিয়ে লেখা
কেন? কারণ আর কিছু নয়, মানুষের জীবনেও কিছু মুহূর্ত, কিছু সম্পর্ক থেকে যায় যেগুলোর ঠিক এরই মতন চেনা জানা ছকে বাধা সমীকরণ সুত্রে ফেলা যায় না | সম্পর্ক গুলোকে একটু  বিচার করে দেখলেই তার সুরু আর শেষের সীমা স্থির করা যায়, কিন্তু এই ছোট স্রোতটার
মতই এর এমন ই সম্মোহিনী শক্তি যে তাকে সীমারেখা দিয়ে বাধতে মন চায় না, আর এমনি অহেতুকি আকর্ষণ যে তার গভীরতা কে নিয়ে সন্দেহ প্রকাশ করার সাহস ও কারোর হয় না | সবই আছে তবুও কেন জানিনা নদীর কৌলিন্য পাওয়ার ও জো নেই, কারণ সমাজের কাছে তো নদীর
একটা বেশ রাশভারী মানে আছে, যদিও মানুষের জীবনের ওই বিছিন্ন খন্ড খন্ড স্মৃতি গুলো সৃষ্টিতে তার অবদান নদীর থেকে কিছু কম নয় | তোমরাই বল না কবির কবিতাও তো নদীর অংশিক রূপকেই ধারণা করতে পারে, নদীর বিশলতা, গভীরতা এসবের থেকে তার দৃষ্টি গোচর সংক্ষিপ্ত
অথচ মোহময়ী রূপকেই বেশি উপভোগ্ করা যায় | ঠিক জীবনের কিছু সমান্তরাল স্মৃতির মত | 


