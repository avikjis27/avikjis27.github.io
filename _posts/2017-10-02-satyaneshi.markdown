---
layout: post
title:  "সত্যান্বেষী"
date:   2017-10-01 16:00:00 +0530
type: tatters
place: Kalyani, India
gist: প্রেক্ষাগৃহের গাঢ় অন্ধকারে চোখটা ঝাপসা হয়ে এসেছিল। যা ! মুভি টা শুরু হয়ে গেছে।অনিমেষের আবার মুভির শুরু না দেখতে পেলে বড় অস্বস্তি হয় তাও আবার ব্যোমকেশের মুভি । 
---

মনে হয় ক্লু গুলো ওই না দেখা অংশ টাতেই রয়ে গেল। যা হোক করে তাড়াতাড়ি সিট খুঁজে বসতে না বসতেই মোবাইলের কর্কশ আলোয় চোখ ধাঁধিয়ে গেল। বিরক্ত হয়ে কলটা কাটতে কাটতে খেয়াল করলাম পাশে বসা বাচ্চা ছেলেটার শরীরে জামা বলতে যেটা আছে তা দিয়ে শত কষ্ট করেও সম্পূর্ণ শরীর টাকে ঢাকা যায় না। ছেলেটা কোনোক্রমে কুঁকড়ে বসে আছে। ঝাপসা আলোয় খেয়াল করলাম তার ছোট্ট হাত টা একটা মুভি টিকিট আকড়ে ধরে আছে। শরীরের সমস্ত শক্তি যেন ওই টিকিট টাকে আঁকড়ে ধরতেই শেষ হয়ে গেছে। আশপাশের দর্শক দের ভিড়ে বড্ডই বেমানান। যতই হোক গরিবদেরকি হলে বসে মুভি দেখার বিলাসিতা সাজে! সিটে বসতেই পাশের লোকটা সাবধান বাণী শোনালো দাদা modile-wallet সামলে ছেলেটার মতলব ভালো না। অতি সাবধানী ছেলেটির পাশে বসে থাকা বান্ধবীটি তার প্রণয়ের উৎকণ্ঠায় বার বার সায় দিচ্ছিল।
মুভিতে প্রায় ডুবেই গেছিলাম হটাৎ খেয়াল হলো পাশে বসা ছেলেটার মাথাটা আমার হাতে নুয়ে পড়েছ, মনে হলো কিছু দিনের অক্লান্ত পরিশ্রমের ধকল আর নিতে পরেনি। মুভিতে ব্যোমকেশ তার তীক্ষ্ণ বুদ্ধিতে শান দিচ্ছে কিন্তু ছেলেটির কোনো হুশ নেই। টিকিটটাকে আকড়ে ধরে স্বপ্নের জগতে হয়তো অন্য কোনো জাগতিক সমস্যার সমাধানে ব্যস্ত।
মুভি প্রায় শেষের দিকে। রহস্যের সমাধানও প্রায় হাতের মুঠোয়। হঠাৎ পাশ থেকে চেঁচামেচি তে ঘোর ভাঙলো দেখলাম পাশে বসে থাকা ছেলেটাকে টানতে টানতে বাইরে নিয়ে যাচ্ছে সেই সাবধানী ছেলেটি ও তার বান্ধবী। তাদের সন্দেহই নাকি সঠিক। মুভির শেষ দিকে সুযোগ বুঝে ছেলেটি mobile তা হাতিয়ে নিয়েছে। প্রায় হিচড়ে হিচড়ে ছেলেটিকে বার করার সময়ও দেখলাম ছেলেটি টিকেট টাকে আরো শক্ত করে আকড়ে ধরে কাতর ভাবে বলছে 'বাবু আমি তো ঘুমাচ্ছিলাম মারবেন না আমি নিই নি আপনার মোবাইল'।
সত্যান্বেষীর অপরাধী ধরা পড়ল। প্রেক্ষাগৃহের আলো জ্বলে উঠলো। জ্বলে ওঠা আলোয় সিটের নীচে পড়ে থাকা একটা অচেনা মোবাইল চকচক করে উঠলো।


